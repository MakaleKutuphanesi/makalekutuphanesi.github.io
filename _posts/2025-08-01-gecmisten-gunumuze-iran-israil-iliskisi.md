---
title: Geçmişten Günümüze İran-İsrail İlişkisi
description: Günümüzde İran ve İsrail arasındaki diplomatik ilişkiler son derece gergin ve düşmanca bir düzeydedir; oysa geçmişte bu iki ülke, müttefik denilebilecek kadar yakın ilişkilere sahipti.
author: navid
date: 2025-08-01 +0300
categories: [Sosyal Bilimler, Siyaset]
tags: [iran,israil]
image:
  path: /img/muhammed-riza-pehlevi.jpg
  alt: Pehlevi hanedanının ikinci hükümdarı Muhammed Rıza Pehlevi (1941-1979)
---
İsrail, 14 Mayıs 1948 tarihinde bağımsızlığını ilan ettiğinde, Arap
komşularının düşmanca tutumlarıyla karşılaşmıştır. İran ise bu
tutumların aksine, İsrail ile diplomatik ve stratejik iş birliği içerisinde
olmayı tercih etmiştir.
İran, 1950’de İsrail’i resmî olarak tanımıştır. Bu oldukça önemli bir
gelişmedir; çünkü İran’ın bu tarihte İsrail’i tanıması, onu İsrail’i
tanıyan ikinci Müslüman ülke konumuna getirmiştir.
Bu adım, İran’ın o dönemdeki Batı yanlısı dış politikasının ve bölgesel
çıkar hesaplarının bir sonucu olarak değerlendirilmektedir.

## 1950-1979

1950–1979 yılları arasında iki devlet arasındaki ilişkiler giderek
derinleşmiştir. Bu dönemde yaşanan gelişmeler arasında, hiç şüphesiz
en dikkat çekici olanı Mossad–SAVAK iş birliği olmuştur.
Mossad, İsrail’in dış istihbarat teşkilatıdır ve özellikle yurtdışında
yürüttüğü gizli operasyonlar, bilgi toplama faaliyetleri ve suikast
planlamalarıyla bilinir.

Peki ya SAVAK? SAVAK, İran Şahı tarafından kurulan; rejimi
korumak amacıyla faaliyet gösteren ulusal bir istihbarat ve iç güvenlik
örgütüdür. Kuruluş aşamasında doğrudan Mossad ve CIA desteği almış
olsa da, zamanla İran’ın iç dinamiklerine göre şekillenmiş ve daha
bağımsız bir yapı kazanmıştır. SAVAK, özellikle rejim muhaliflerini
bastırma, iç tehditleri izleme ve bilgi toplama görevlerini üstlenmiştir.

Ancak elbette Mossad–SAVAK iş birliği, bu iki ülke arasındaki tek
önemli gelişme değildi. İran ve İsrail, aynı dönemde çok sayıda gizli
ekonomik ve askerî anlaşmaya da imza atmıştı.
İsrail, kendisini kuşatan Arap ülkeleri ve Filistinli örgütlerle mücadele
ederken, İran ile yürüttüğü petrol ve silah ticaretini büyük bir gizlilik
içinde sürdürmek zorundaydı. O dönemde İran’dan gelen petrol, İsrail için hayati önem taşıyordu; zira
Arap ülkeleri İsrail’e petrol satmayı kesinlikle reddediyordu. Bu
nedenle İran, İsrail’in hem enerji güvenliği hem de ekonomik
devamlılığı açısından stratejik bir müttefik olarak öne çıkmıştı.

## Eliat-Aşkelon Petrol Boru Hattı (EAPC)

1968 yılında İran ile İsrail arasında kurulan bu iş birliği, belki de
Ortadoğu’nun ekonomik dengesini sarsabilecek kadar önemli bir
hamleydi.
Gizli bir şekilde yürütülen bu anlaşmanın temelinde, iki ülke arasında
inşa edilen stratejik bir boru hattı vardı.
Bu hat, İran’dan gelen petrolün Kızıldeniz kıyısındaki Eilat Limanı’na
ulaştırılmasını sağlıyor, oradan da İsrail’in Akdeniz kıyısındaki
Aşkelon Limanı’na aktarılıyor ve son olarak Avrupa pazarlarına
taşınıyordu.
Böylece İsrail, Süveyş Kanalı’na ihtiyaç duymadan İran petrolünü
dünyaya ulaştırabiliyor; İran ise Arap ülkelerinin baskısından uzak
şekilde kazanç elde edebiliyordu.

## 1979 İran İslam Devrimi ve İlişkilerin Kopuşu

11 Şubat 1979 tarihinde halk sokaklara döküldü ve rejime karşı büyük
bir isyan başlattı. Amaçları, Şah’ı devirmek ve yerine yeni bir düzen
kurmaktı. Sonunda Şah, ülkeyi terk etmek zorunda kaldı ve iktidar,
Ruhullah Humeyni liderliğinde kurulan İslam Cumhuriyeti’ne geçti.

Bu noktadan sonra, İran ile İsrail arasındaki ilişkiler tersine döndü.
İran’ın yeni yönetimi, İslamcı ve Filistin yanlısı bir dış politika
izlemeye başladı.
Humeyni, İsrail’e karşı hakaretler kullanıyor ve İsrail’in bölgedeki
varlığını açıkça tehdit olarak görüyordu.
Böylece, bir zamanların müttefiki olan iki ülke, 1979 Devrimi’yle
birlikte kısa sürede dostluktan düşmanlığa geçti. Ayrıca Humeynî devrinde yaşanan ve kayıtlara İrangate olarak geçen
Amerikan operasyonu da İran-İsrail ilişkileri açısından sarsıcıolmuştur.

Bu düşmanlık 1979’dan beri hâlâ devam etmektedir; gerek karadan
gerekse göklerden. Bunun en çarpıcı örneği, İsrail’in 13 Haziran 2025
tarihinde İran’ın nükleer programını hedef aldığı “Yükseliş Aslan
Operasyonu”dur; bu operasyon düşmanlığın en somut kanıtıdır.




